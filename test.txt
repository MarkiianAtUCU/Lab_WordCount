Файл для читання, файли для виводу та кількість потоків повинні задаватися у текстовому файлі конфігурації. Ім'я файлу конфігурації слід приймати з командного рядка, за відсутності, шукати config.dat в поточній директорії.
Вхідний файл може бути як .txt, так і архівом у форматі .zip, що містить .txt-файли. Бажаною є підтримка й інших форматів архівів -- tar, gz, tar.gz, 7z тощо.
В загальному випадку, слід опрацьовувати всі файли із архіву, однак, в цьому завданні, можна вважати, що архів містить лише один .txt (опрацьовувати лише один, якщо їх більше).
Вважаємо, що файл використовує кодування UTF-8, локаль en_US, однак, коректно працювати і з файлами, що написані іншими мовами -- українською, польською, російською. Підтримка ієрогліфічних чи ідіографічних мов не обов'язкова.
Слова слід підраховувати без врахування зовнішніх розділових знаків (дефіси всередині слова -- хай залишаються), та без врахування регістру літер -- великі та малі літери вважаємо однаковими.
Обов'язковою є коректна обробка помилок -- в наступних завданнях ваша програма опрацьовуватиме багато файлів, неприпустимо буде, щоб вона падала через некоректний файл (скажімо, десь так на третій із чотирьох годин роботи).
Програму слід реалізувати двічі, в простому однопоточному варіанті -- для отримання еталонних результатів та багатопоточному. (За мотивами частих запитань -- це не абсолютно обов'язково, але настійливо рекомендується, крім як для найсамовпевненіших студентів -- сам я завжди так роблю, сумарно економить багато часу).
Всі використані бібліотеки слід коректно прописати в CMakeLists.txt.
Підказки по реалізації -- нижче.